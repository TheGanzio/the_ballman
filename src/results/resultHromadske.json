[
    {
        "id": 1,
        "url": "https://hromadske.ua/posts/aviakatastrofa-an-26-she-troye-vijskovosluzhbovciv-otrimali-pidozri",
        "title": "Авіакатастрофа Ан-26: ще троє військовослужбовців отримали підозри",
        "preDescription": "Правоохоронці оголосили підозри ще трьом українським військовослужбовцям у справі щодо авіакатастрофи літака Ан-26 на Харківщині 25 вересня 2020 року.",
        "description": "Про це повідомили в Офісі Генерального прокурора.Зокрема, про підозру повідомили двом заступникам командира військової частини А4104. Один з них відповідав за льотну підготовку. Їх підозрюють у порушенні правил підготовки та проведення польотів, а також недбалому ставленні до військової служби (ст. 416, ч. 3 ст. 425 КК України).Окрім того, підозру отримав депутат Харківської обласної ради, який на час катастрофи виконував обов’язки начальника Харківського національного університету Повітряних Сил ім. Івана Кожедуба. Йому повідомили про підозру за ч. 3 ст. 425 КК України (недбале ставлення до військової служби).Усім трьом підозрюваним правоохоронці також вручили клопотання про обрання запобіжних заходів. Сторона обвинувачення у суді проситиме для них домашній арешт.Окрім того, правоохоронці змінили підозри командувачу ПС ЗСУ, колишньому командиру військової частини А4104 та колишньому керівнику управління польотами на аеродромі «Чугуїв», які не забезпечили безпеку польотів.Що відомо про катастрофу?Авіакатастрофа Ан-26 на Харківщині сталася надвечір 25 вересня. З 27 людей на борту (20 курсантів Харківського національного університету Повітряних Сил і семеро офіцерів, ще одного курсанта не допустили до польоту) одразу після аварії вижили двоє.Один із них (курсант зі Львова) помер у Харківській лікарні невідкладної медичної допомоги, інший (із Харківської області) лікувався у Харківському військовому шпиталі, він отримав незначні травми.Володимир Зеленський доручив призупинити польоти на всіх Ан-26 в Україні до з'ясування обставин трагедії.Офіс генпрокурора порушив справу за статтею 416 Кримінального кодексу. Слідство у цій справі проводить Державне бюро розслідувань.",
        "authorName": "Ірина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/koroleva-yelizaveta-ii-vidznachila-svoyim-znakom-yakosti-britanskij-brend-seks-igrashok",
        "title": "Королева Єлизавета ІІ відзначила своїм знаком якості британський бренд секс-іграшок",
        "preDescription": "У Великій Британії визначились з переможцями цьогорічної нагороди від королеви за підприємництво (Queen's Awards for Enterprise). Найпрестижнішу нагороду від Єлизавети ІІ для бізнесу цьогоріч отримали 205 компаній, серед них ㅡ найбільший місцевий бренд секс-іграшок та білизни Lovehoney. Тепер компанія офіційно має «королівський знак якості».",
        "description": "Цьогорічних переможців нагороди від королеви оголосили 29 квітня. Їх перелік опублікували у спеціальному додатку вісника London Gazette.Компанія Lovehoney Group LTD потрапила до переліку переможців категорії «міжнародна торгівля». В описі діяльності фірми вказано, що вона продає у роздріб секс-іграшки та білизну.Окрім формального визнання, представники бренду також отримали офіційний лист з Букінгемського палацу, де Єлизавета II подякувала за «безперервне видатне зростання» та зазначила, що це важливо для розвитку внутрішньої економіки Великої Британії. Так, з 2015 року продажі фірми зросли на 365%.Окрім того, компанія тепер зможе використовувати емблему Queen's Award у рекламі, на пакуванні та у маркетингових акціях протягом 5 наступних років.Головна комерційна директорка Lovehoney Деббі Бонд сказала, що королева прихильна до компанії, оскільки та перетворилась за останні роки на міжнародний бренд, що репрезентує сексуальне здоров'я.«Ми раді, що отримали офіційне визнання від королеви...Королівський патронат допоможе нам створити більше робочих місць у штабі Бату та в наших міжнародних офісах та поширити повідомлення про сексуальне щастя у всьому світі», ㅡ сказала Бонд.Що це за нагорода від королеви?Queen's Awards for Enterprise ㅡ це найпрестижніша нагорода для бізнесу у Великій Британії. Переможців обирають за 4 категоріями: інновації, міжнародна торгівля, сталий розвиток та сприяння можливостям (через соціальну мобільність). Першу нагороду від королеви вручили в 1966 році.",
        "authorName": "Ірина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/sprava-sheremeta-sud-vidpustiv-andriya-antonenka-pid-domashnij-aresht",
        "title": "Справа Шеремета: Антоненка відпустили під домашній арешт. Він пробув у СІЗО 1,5 року",
        "preDescription": "Шевченківський районний суд міста Києва відпустив обвинуваченого у вбивстві журналіста Павла Шеремета Андрія Антоненка під домашній арешт. Він перебував у СІЗО з 14 грудня 2019 року.",
        "description": "Про це повідомляє видання «Ґрати».Так, змінити запобіжний захід просив захист Антоненка. Адвокат Віталій Коломієць зазначив, що тяжкість злочину, в якому обвинувачується його підзахисний, не є приводом тримати його у СІЗО. Захисник Антоненка попросив суд змінити запобіжний захід на будь-який, не пов'язаний з арештом.Водночас прокурор сказав, що в суд ще не заслухав свідків та експертів, тому все ще залишається ризик того, що Антоненко на них вплине. Однак зрештою прокурор резюмував, що домашній арешт вважає достатньою мірою запобіжного заходу та «покладається на розсуд суду». Тепер Антоненко буде зобов'язаний носити електронний браслет.Хто такий Андрій Антоненко і чому він на лаві підсудних?Це музикант, відомий як Riffmaster, та військовий Сил спеціальних операцій ЗСУ. 12 грудня 2020-го року глава МВС України Арсен Аваков заявив про затримання фігурантів у справі Шеремета. Відтоді на лаві підсудних, крім Антоненка, ще двоє фігурантів — лікарка Охматдиту, волонтерка і дитячий хірург Юлія Кузьменко на псевдо «Лиса» та військовий медик Яна Дугарь.  Слідство довгий час наполягало, що Андрій Антоненко, «захопившись ультранаціоналістичними ідеями» і «культивуючи велич арійської раси», організував убивство Шеремета й залучив до злочину Юлію Кузьменко, Яну Дугарь та інших невстановлених осіб, які мали навички роботи зі зброєю та вибуховими пристроями. За даними слідства, Юлія Кузьменко закладала вибухівку під авто, Антоненко був тим, хто супроводжував її, а Яна Дугарь напередодні проводила розвідку.Але 21 травня 2020-го стало відомо, що підозрюваним змінили підозри. З них зникли згадки про «ультранаціоналістичні ідеї» і «велич арійської раси», а організаторами слідство тепер називає невстановлених осіб. Антоненка ж тепер називають виконавцем злочину, як і Кузьменко, а Дугарь — пособницею. Суд уже пом'якшив запобіжні заходи Дугарь та Кузьменко, натомість Антоненко довгий час залишався під вартою.",
        "authorName": "Остап Крамар",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/rabinovich-hoche-pokarati-blogera-cherez-nibito-nacistske-vitannya-na-marshi-na-chest-ss-galichina-toj-poyasniv-svij-zhest",
        "title": "Рабінович хоче покарати блогера через нібито нацистське вітання на марші на честь СС «Галичина». Той пояснив свій жест",
        "preDescription": "Депутат від ОПЗЖ Вадим Рабінович заявив, що подав депутатське звернення у поліцію через «зігування» на марші на честь річниці СС «Галичина» у Києві. Напередодні один з проросійських телеканалів зафільмував там чоловіка, який нібито віддає нацистський салют ㅡ виявилось, це була хитрість з ракурсом зйомки.",
        "description": "Зокрема, телеканал «Наш» зафільмував блогера Володимира Кошовенка.У кадрах, які поширились соцмережами, видно як з одного ракурсу (знятого телеканалом) чоловік нібито показує «нацистське вітання», а з іншого ㅡ тризуб.Сам Володимир Кошовенко заперечив те, що нібито «зігував». Каже, просто робив фото на фоні Львівського лева.«На відео чітко видно, що рука лежить на серці, потім піднята (догори - ред.) і знову на серці. Насправді я не мав на меті робити незігу, а просто сфотографуватись. Вийшло що я зробив жест у вигляді \"римського\" привітання, щоправда пальці у формі тризубу. На жаль, це була величезна моя помилка», ㅡ пише чоловік у Facebook.Він додав, що не належить до жодної партії чи організації: «Я не є прихильником ні московського миру, а ні гітлерівського режиму. Я засуджую обидва режими, бо це всесвітнє зло».Водночас депутат від «Опозиційної платформи — За життя» Вадима Рабінович заявив, що вже направив депутатське звернення до поліції з вимогою відкрити кримінальну справу «за фактом злочину».«Повідомляють, що не було офіційних заяв щодо порушення закону прихильникам дивізії СС \"Галичина\"! Сьогодні подав у поліцію депутатське звернення з вимогою відкрити кримінальну справу за фактом злочину. Фото тих, хто зігує прикріплене. А також прізвища», — пише депутат.Що відомо про дивізію СС «Галичина»?Це підрозділ у складі військ Ваффен-СС Німеччини, що існував у 1943-1945 роках і був укомплектований з українців переважно греко-католицького віросповідання. Майже усі вони були галичанами.27 травня 2020 року Окружний адмінсуд Києва визнав незаконною заяву ексочільника Інституту нацпам’яті Володимира В’ятровича, що символіка дивізії СС «Галичина» не є нацистською, і зобов'язав Інститут «утриматися від розповсюдження таких висновків».Водночас судді відхилили вимогу позивачки до Інституту «заборонити пропаганду символіки СС \"Галичина\"» й офіційно спростувати заяву В’ятровича.",
        "authorName": "Ірина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/mzs-ukrayini-zasudilo-marsh-do-richnici-stvorennya-ss-galichina-u-kiyevi",
        "title": "МЗС України засудило проведення у Києві маршу до річниці створення СС «Галичина»",
        "preDescription": "Міністерство закордонних справ оприлюднило офіційну позицію щодо маршу в Києві з нагоди створення дивізії СС «Галичина». Кажуть, що рішуче засуджують будь-які прояви глорифікації військ Ваффен-СС.",
        "description": "Про це йдеться на сайті МЗС.«Нагадуємо, що пропаганда тоталітарних режимів, зокрема націонал-соціалістичного, заборонена в Україні. За тиждень Україна вшановуватиме пам’ять мільйонів українців та представників інших народів, які загинули від рук нацистів. Маємо дбати, щоб до будь-якого виправдання нацистських злочинів була нульова толерантність Української держави та суспільства», ㅡ заявили в міністерстві.Раніше проведення маршу також засудило Міністерство закордонних справ Ізраїлю та голова Українського інституту національної пам'яті Антон Дробович.Що передувало?У Києві 28 квітня відбувся марш із нагоди 78-ї річниці створення дивізії СС «Галичина». Приблизно 500 людей колоною пройшлися з Арсенальної площі до Майдану Незалежності.Натомість депутати від «Опозиційної платформи — За життя» Ілля Кива та Віктор Чорний ще перед маршем заявили, що вони проти такого заходу й створюють штаб із протидії фашизму. Ексголова Інституту нацпам'яті й депутат від «Європейської Солідарності» Володимир В'ятрович також не підтримав ідею проведення маршу.Що відомо про дивізію СС «Галичина»?Це підрозділ у складі військ Ваффен-СС Німеччини, що існував у 1943-1945 роках і був укомплектований з українців переважно греко-католицького віросповідання. Майже усі вони були галичанами.27 травня 2020 року Окружний адмінсуд Києва визнав незаконною заяву ексочільника Інституту нацпам’яті Володимира В'ятровича, що символіка дивізії СС «Галичина» не є нацистською, і зобов'язав Інститут «утриматися від розповсюдження таких висновків».Водночас судді відхилили вимогу позивачки до Інституту «заборонити пропаганду символіки СС \"Галичина\"» й офіційно спростувати заяву В'ятровича.",
        "authorName": "Ірина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/derzhsekretar-ssha-blinken-na-pochatku-travnya-vidvidaye-ukrayinu-sho-v-programi-vizitu",
        "title": "Держсекретар США Блінкен на початку травня відвідає Україну. Що в програмі візиту?",
        "preDescription": "Держсекретар США Ентоні Блінкен 5-6 травня з офіційним візитом відвідає Київ. В українській столиці він зустрінеться з президентом Володимиром Зеленським, главою Міністерства закордонних справ Дмитром Кулебою та низкою інших високопосадовців.",
        "description": "Про це повідомила пресслужба Державного департаменту США.Крім посадовців, у США також обіцяю зустріч Блінкена з представниками українського громадянського суспільства. На всіх зустрічах в межах візиту держсекретар США планує наголосити на підтримці з боку США суверенітету і територіальної цілісності України на тлі агресії Росії.Також Блінкен планує нагадати українцям про необхідність і надалі здійснювати реформи, особливо у сфері боротьби з корупцією. Вашингтон наголошує, що це є ключем до забезпечення стабільності демократичних інститутів України, її економічного процвітання і євроатлантичного майбутнього. Що передувало?Вперше про можливу поїздку Блінкена в Україну 27 квітня повідомив CNN із посиланням на джерело в українському уряді. Тоді телеканал оцінив цей крок як важливий жест у підтримці України на тлі агресії Росії.«Той факт, що адміністрація Байдена направить свого найбільш високопоставленого дипломата в Україну за кілька тижнів до потенційного саміту (між Байденом і президентом Росії Володимиром Путіним — ред.), дає чіткий сигнал про те, що Вашингтон підтримує східноєвропейську націю та цінує її як союзника», — повідомив телеканал.Російська загрозаПриблизно з кінця березня з боку Росії біля кордону з Україною та в окупованому Криму відбувалося значне підвищення військової активності. У Москві спершу заявляли, що війська перекидають для проведення військових навчань. Потім уточнили, що нібито через загрозу НАТО.Західні партнери (зокрема президент США Джо Байден) заявили про підтримку територіальної цілісності та суверенітету України. А вже 22 квітня Росія оголосила, що починає поступово відводити своїх військових від кордонів України, де вони нібито зібралися для військових навчань.Усього, за даними Міноборони РФ, у цих навчаннях взяли участь понад 110 тисяч військових. У Держприкордонній службі України підтверджують відведення російських військ, але тільки з окупованого Криму. Натомість змін біля східних кордонів України наразі не фіксують.",
        "authorName": "Остап Крамар",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/mendel-jde-z-posadi-pressekretarki-zelenskogo",
        "title": "Мендель іде з посади речниці Зеленського. Чим вона запам'яталася та що робитиме надалі?",
        "preDescription": "Прессекретарка президента Володимира Зеленського Юлія Мендель написала заяву на звільнення. Однак вона продовжить працювати в Офісі президента — відповідатиме за взаємодію з іноземними медіа.",
        "description": "Про це нам повідомив радник керівника Офісу президента Михайло Подоляк.«Зважаючи на сьогоднішні події, зокрема на ескалацію та потреби більш продуктивно впливати на зовнішню суспільну думку, це вкрай важливий напрямок», — сказав Подоляк про нові обов'язки Мендель.Він додав, що зараз відбувається реорганізація відповідних підрозділів Офісу президента. «І тепер вони працюватимуть у дещо новому форматі. Ще певний час Юлія Мендель виконуватиме обов’язки прессекретарки президента. Згодом буде уточнено функціонал речника та підібрана відповідна кандидатура», — зазначив Подоляк.На посаді речниці президента Мендель супроводжувала Зеленського на міжнародних зустрічах і пресконференціях, коментувала важливі політичні події та навіть намагалася запустити власне телешоу. Однак через це вона часто опинялася в центрі скандальних історій.Чим вона запам'яталася?Вона отримала посаду речниці Володимира Зеленського 3 червня 2019-го року. До того Юлія Мендель працювала журналісткою в низці українських видань і співпрацювала з іноземними.Уже за кілька днів після призначення Мендель потрапила в перший скандал. В етері телеканалу «1+1» вона заявила, що трапляються випадки, коли українські військові піддаються на провокації та стріляють по цивільних обʼєктах, унаслідок чого гинуть мирні жителі.Через ці заяви Мендель викликали на допит до Генеральної прокуратури України. Вона прийшла, але відмовилася свідчити.Конфлікти з журналістамиУ вересні 2019 року журналіст «Радіо Свобода» Сергій Андрушко хотів поставити Зеленському запитання щодо розслідування програми «Схеми» про главу Офісу президента Андрія Богдана, але Мендель відштовхнула його.Тоді вона пояснила, що журналісти не мають порушувати безпеку першої особи, а також повинні «бути цивілізованими». Після цього журналісти подали заяву на Мендель до поліції та вимагали звільнити її.Попри це на захист Юлії Мендель став президент. Він заявив, що журналіст також поводився некоректно, і пожартував: «Дівчинки немає, нічого страшного з вами не буде».Подібні конфлікти в Мендель відбувались і з іншими журналістами, зокрема Крістофером Міллером із «Радіо Свобода». Спільнота незалежних журналістів «Ініціатива 34» навіть вимагала її звільнення за непрофесійну поведінку з журналістами.«Погляд з Банкової»У березні телеканал «Дом» анонсував авторське телешоу речниці президента «Погляд з Банкової з Юлією Мендель», де вона нібито мала бути ведучою. Однак уже після першого ефіру рішення змінили.Глядацька аудиторія не підтримала Мендель-ведучу. У YouTube пілотний випуск набрав майже 55 тисяч переглядів, майже 800 лайків і 15 тисяч дизлайків.Представники каналу пояснили, що участь Мендель мала привернути увагу до шоу та забезпечити зворотний зв'язок, що і вдалося зробити.Доходи на посадіЯк виявилось, робота Юлії Мендель обходиться державі недешево. Наприклад, у червні 2020 року вона заробила у понад півтора раза більше за самого президента.Загалом за 2020 рік вона задекларувала 684 048 грн заробітку. Мендель вказала, що в грудні вона придбала легковий автомобіль Suzuki Vitara 2020 року випуску за 605 900 грн. Водночас для того, щоб придбати автівку, держслужбовиця взяла кредит на 388 901 грн.Також Мендель зазначила, що володіє квартирою площею 48,5 м². Її вона придбала у 2018 році за 1 млн 215 тисяч грн. Крім того, Мендель взяла кредит на житло — 681 087 грн. Згідно з декларацією, вона погасила кредит і 111 тисяч грн відсотків за позикою.",
        "authorName": "Остап КрамарІрина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/kiyivska-ta-mikolayivska-oblasti-vihodyat-z-chervonoyi-zoni-karantinu-z-1-travnya",
        "title": "Київська та Миколаївська області виходять із «червоної» зони карантину з 1 травня",
        "preDescription": "Київська та Миколаївська області з 1 травня виходять із «червоної» зони карантину. Там запровадять обмеження «жовтого» рівня.",
        "description": "Про це повідомив міністр Кабінету міністрів Олег Немчінов.Рішення ухвалили за результатами засідання Державної комісії з питань техногенно-екологічної безпеки та надзвичайних ситуацій. Зокрема, комісія вирішила скасувати «червоний» рівень карантину на території Київської та Миколаївської областей з 00:00 1 травня. Після цього області перейдуть до «жовтої» зони.Що це означає?У регіонах буде значне послаблення карантину, але деякі обмеження все ж залишаться. Зокрема:масові заходи дозволяються лише за участі до 30 людей, з наповненістю 1 людина на 4 м² або заповненістю залу до 50%;заборонено відвідувати установи соціального захисту, в яких перебувають люди похилого віку;заборонена робота кафе, барів, ресторанів після 22:00 та до 07:00. Але дозволяється адресна доставка і навинос;перевезення пасажирів відбувається тільки в межах сидячих місць;обов'язково носити маски або респіратори у громадських будівлях.Що в нас із карантином?З 24 лютого в Україні діє адаптивний карантин: регіони поділяють на «зелену», «жовту», «помаранчеву» та «червону» зони, де карантинні обмеження залежать від епідемічної ситуації.Наразі за поділом Державної комісії з надзвичайних ситуацій у «червоній» зоні перебувають Житомирська, Запорізька, Київська, Миколаївська, Полтавська, Сумська, Харківська, Хмельницька та Чернігівська області, а також Київ. У столиці посилений карантин діє до 30 квітня, з 1 травня Київ переходить у «жовту» зону.",
        "authorName": "Ірина Сітнікова",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/rosijski-prankeri-pid-viglyadom-soratnikiv-navalnogo-proveli-konferenciyu-z-deputatami-vid-slugi-narodu",
        "title": "Російські пранкери під виглядом соратників Навального провели конференцію з депутатами від «Слуги народу»",
        "preDescription": "Російські пранкери Володимир Кузнєцов («Вован») і Олексій Столяров («Лексус») видали себе за колег Олексія Навального та поспілкувалися з народними депутатами від «Слуги Народу». Під час розмови вони заявили, що нібито хочуть обговорити деокупацію Криму.",
        "description": "Про це свідчить відеозапис, який оприлюднив один із пранкерів.Так, Столяров представився керівником штабу Навального Леоніда Волкова, а Кузнєцов — очільником «Фонду боротьби з корупцією» Іваном Ждановим. У конференції брали участь очільник партії «Слуга Народу» Олександр Корнієнко, а також депутати парламентської фракції Святослав Юраш, Марія Мезенцева, Олександр Мережко та Вадим Галайчук. Крім того, у розмові брав участь Мустафа Джемілєв.Під час конференції пранкери заявили, що нібито команда Навального планує припинити окупацію Криму після приходу до влади, однак хочуть обговорити цей процес з українськими колегами.«Ми плануємо визнати Крим українським, але ми ще маємо випрацювати спільний план того, як ми будемо його реінтегрувати, коли прийдемо до влади», — сказав один із пранкерів.Спершу Джемілєв, Корнієнко та Мезенцева активно вели дискусію з росіянами, однак згодом один із пранкерів почав нецензурно висловлюватись та ображати українську сторону. Тоді українці й зрозуміли, що щось не так. До кінця розмови участь у конференції брав лише Юраш.Що відомо про цих пранкерів?Вони вже не вперше влаштовують гучні розіграші політиків. Так, у липні 2020 року вони видали себе за генерального секретаря ООН Антоніу Гутереша та поговорили телефоном з президентом Польщі Анджеєм Дудою про Зеленського, Росію та коронавірус.У 2018 році вони дзвонили міністру оборони від імені Порошенка і вимагали його відставки. Того ж року вони телефонували главі МЗС Британії, прикидаючись прем’єром Вірменії.",
        "authorName": "Остап Крамар",
        "image": "https://www.5.ua/media/pictures/original/146560.jpg?t=1534932390"
    },
    {
        "id": 1,
        "url": "https://hromadske.ua/posts/u-portugaliyi-vidkrili-najbilshij-u-sviti-pidvisnij-pishohidnij-mist-shob-projtisya-po-nomu-treba-kupiti-kvitok",
        "title": "У Португалії відкрили найбільший у світі підвісний пішохідний міст. Його будували 2 роки",
        "preDescription": "На півночі Португалії поблизу міста Арока 29 квітня відкрили найдовший у світі підвісний пішохідний міст над річкою Пайва. Його довжина становить 516 метрів.",
        "description": "Про це повідомила очільниця міста Маргарита Белем, пише Reuters.Конструкцію будували протягом майже двох років, вартість робіт оцінили у 2,3 мільйона євро. Міст розташований у мальовничій гірській місцевості. Він тримається на сталевих тросах та двох вежах із кожного боку і трохи погойдується.Екскурсовод на ім'я Емануель у коментарі Reuters назвав міст «ковтком свіжого повітря для цієї землі». Поки що міст відкритий тільки для місцевих жителів. З понеділка, 3 травня, ним зможуть пройти всі охочі.Як зазначає The Portugal News, квиток на прохід мостом для дітей від 6 до 17 років, а також для літніх людей старше 65 років коштуватиме 10 євро. Для решти ㅡ 12 євро. Водночас місцеві жителі зможуть користуватися ним безкоштовно.Міст над річкою Пайва став довшим за попереднього рекордсмена — міст імені Чарльза Куонена у швейцарських Альпах довжиною 494 метри.",
        "authorName": "Вікторія Коломієць",
        "image": "https://www.5.ua/media/pictures/original/146560.jpg?t=1534932390"
    }
]

